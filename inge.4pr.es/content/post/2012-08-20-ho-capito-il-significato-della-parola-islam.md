---
title: Il significato della parola Islam
author: "inge4pres"
layout: post
date: 2012-08-20T17:45:06+00:00
categories:
  - culture
  - politics
  - social

---
Stamattina ho lavorato all&#8217;Arena Civica di Milano come tecnico del suono. La manifestazione che ho seguito era la cerimonia di chiusura del Ramadan islamico, l&#8217;equivalente della Pasqua cristiana. La cerimonia di per sè è stata breve, circa un&#8217;ora, ed è stato affascinante assistere a una manifestazione religiosa a cui non avevo mai assistito prima. Il programma è stato il seguente:

  * raduno dei fedeli nel campo dell&#8217;Arena
  * presentazione dei celebranti del rito
  * preghiera
  * sermone
  * sfollaggio

Innanzitutto ciò che mi ha colpito è stata la mole di persone che erano presenti: circa 15000 tra uomini donne e bambini; da notare che la religione islamica non conta solo fedeli dal medio oriente, gran parte infatti erano di origine africana e indonesiana. La seconda cosa che mi ha pietrificato è stata che all&#8217;inizio dei canti, un inserviente della comunità musulmana mi è venuto a chiedere di avere dei microfoni per la platea. Normalmente alle funzioni religiose è chi celebra che diffonde l&#8217;audio verso la folla, mentre loro mi chiedevano addirittura di zittire durante i canti il loro &#8220;parroco&#8221; perchè non aveva una bella voce! Stupito, e un po&#8217; impaurito di commettere un errore, ho comunque eseguito l&#8217;ordine e il risultato è stato apprezzatto perfino dal parroco stesso. Il momento più solenne e sicuramente il più spettacolare è stato quello della shallah: è una preghiera liturgica, che è intonata dal loro &#8220;vescovo&#8221; e a cui tutta la folla risponde in coro, rigorosamente in arabo. E qui ho avuto la terza sorpresa: qualunque musulmano prega in arabo, cioè non hanno una traduzione delle loro preghiere nelle altre lingue. Affascinante il fatto che nigeriani, bangra, e marocchini stessero intonando le stesse litanie in un&#8217;unica lingua: qualcosa di impensabile per altre religioni ampiamente diffuse nel mondo. I video della preghiera principale qui di seguito:

<center>
</center>

<center>
</center>

<center>
</center>Quindi al termine della cerimonia è iniziato il deflusso e io ho cominciato a preparare il mio lavoro per smontare l&#8217;impianto. Mi aspettavo di trovare l&#8217;Arena vuota in una manciata di minuti, invece un buon migliaio di persone è rimasto per aiutare gli organizzatori a pulire, raccogliere i gazebi, accompagnare i bambini smarriti verso i propri genitori, con uno spirito di fratellanza che raramente ho osservato in passato. Un paio di ragazzi si sono anche offerti per aiutarmi nel mio lavoro&#8230; Questa è stata la cosa più bella della giornata: la partecipazione dei fedeli oltre la cerimonia, oltre la preghiera cantata e nel concreto delle azioni per la comunità.


  
A chi non avesse mai visto una cerimonia del genere, consiglio di assisterci. A chi non avesse mai pensato a partecipare attivamente e concretamente nella vita dei propri simili, consiglio di rifletterci.
