---
title: 'Ferro da stiro, mon amour&#8230;'
author: inge4pres
layout: post
date: 2012-07-09T20:46:10+00:00
categories:
  - culture

---
Mio amato ferro da stiro, è da 4 mesi che ci conosciamo e il nostro rapporto è intenso e caloroso tanto quanto la tua piastra in acciaio Inox. Sei un compagno di molte sere in cui, poichè non ho proprio niente da fare, ti accendo e passiamo insieme momenti fantastici mentre lisci le pieghe dei miei vestiti&#8230; Devo dire che era da molto che non avevo un rapporto così intenso e infatti, parafrasando la fantastica canzone di Marco Ferradini

> &#8230;chi è troppo amato amore non dà&#8230;

io te lo devo proprio dire: quando le camicie hanno iniziato a invadere il nostro tempo insieme, è cominciata una caduta libera dell&#8217;affetto che provavo per te. Un&#8217;inesorabile odio verso te è venuto a galla, tu che sei strumento dal contenuto tecnologico elevatissimo, baluardo di una rivoluzione industriale da cui sono passati oltre cento anni.

So che queste parole potranno ferire i tuoi circuiti ma anche io ho una dignità e non voglio più essere succube di questa relazione: certo avremo ancora momenti per incontrarci, tra una una maglietta e un asciugamano, e perchè no anche per delle lenzuola, ma non sarà mai come prima. Non voglio che tu soffra, non permetterei mai che tu arrugginissi all&#8217;ombra di un cassetto umido, ma non posso continuare così. Mi hai dato momenti di grande soddisfazione in passato, delle soddisfazioni che solo i fornelli possono dire di aver provocato (ebben sì ti ho tradito molte volte) ma è giunto il momento che io lasci spazio a chi ti sa capire, a chi ti può dare quello di cui hai bisogno: una mano ferma e una passata precisa, tanta acqua osmotizzata per la tua salute e un posto in primo piano come io non ho mai saputo darti&#8230;

C&#8217;è chi ti usa per fare un mestiere, chi ha le capacità e l&#8217;ambizione di volerti utilizzare 6-8 ore al giorno e sentirsi appagato da ciò e io devo portare rispetto per questo. Devo riconoscere che esiste una tecnica, che in fondo stirare è come suonare uno strumento e io proprio non riesco a sentire l&#8217;energia necessaria ad esprimere le tue capacità.

Con affetto,

<p style="text-align: center;">
   inge4pres
</p>

<div id="attachment_81" style="width: 910px" class="wp-caption aligncenter">
  <a href="http://bloginge4pres.no-ip.org/wp-content/uploads/2012/07/ferro1.jpg"><img class="size-full wp-image-81" title="ferro" src="http://bloginge4pres.no-ip.org/wp-content/uploads/2012/07/ferro1.jpg" alt="rowenta" width="900" height="1115" /></a>
  
  <p class="wp-caption-text">
    goodbye ferro
  </p>
</div>

<center>
</center>